<!DOCTYPE html>
<html lang="en">
<head>
    <title></title>
</head>
<body>
    <p>საკლუბო კარიერა<br><br><br>
        პროფესიონალური კარიერა 2013 წელს გორის „დილას“ მეორე გუნდში დაიწყო, რომლის შემადგენლობაშიც პირველად იმავე წლის 31 აგვისტოს ეროვნული ლიგა 2-ის პირველი ტურის შეხვედრაში გამოვიდა მინდორზე. მატჩი, რომელშიც ერთმანეთს თბილისის სტუ და გორის „დილა“ 2 დაუპირისპირდნენ, სპორტ-კომპლექს „შატილის“ მოედანზე გაიმართა და ფრედ 2–2 დამთავრდა.[1]
        
        თავისი პირველი გოლი იმავე წლის 12 სექტემბერს ეროვნული ლიგა 2-ის მესამე ტურის შეხვედრაში გაიტანა. მატჩი, რომელშიც ერთმანეთს ბათუმის „დინამო“ და გორის „დილა“ 2 დაუპირისპირდნენ, „ჩელე არენაზე“ გაიმართა და ბათუმელთა გამარჯვებით 3–1 დამთავრდა.[2]<br><br>
        
        სანაკრებო კარიერა<br><br><br>
        2013 წლიდან იცავდა საქართველოს სხვადასხვა ასაკობრივ ნაკრებთა ღირსებას. რაც შეეხება საქართველოს ეროვნულ ნაკრებს, მისი დებიუტი ეროვნულ გუნდში 2019 წლის 7 ოქტომბერს, ევროპის ჩემპიონატის შესარჩევი ეტაპის ფარგლებში, ირლანდიის ეროვნული ნაკრების წინააღმდეგ გამართულ შეხვედრაში შედგა, როდესაც მატჩის 73-ე წუთზე გიორგი ქვილითაია შეცვალა.[3][4]
        
        თავისი პირველი გოლი ეროვნული ნაკრების მაისურით, კვიპროსის ეროვნული ნაკრების წინააღმდეგ, ევროპის ჩემპიონატის შესარჩევი ეტაპის ფარგლებში გამართულ შეხვედრაში, 2023 წლის 15 ოქტომბერს გაიტანა. მატჩი მიხეილ მესხის სტადიონზე გაიმართა და მასპინძელთა გამარჯვებით 4–0 დამთავრდა.</p>
</body>