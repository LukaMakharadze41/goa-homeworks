<!DOCTYPE html>
<html lang="en">
<head>
    <title></title>
</head>
<body>
    <p>ადრეული ცხოვრება<br><br><br>
        დაიბადა რიშონ-ლე-ციონში, ისრაელში, სადაც მისი მამა, ფეხბურთელი კლიმენტი წიტაიშვილი თამაშობდა. წიტაიშვილი არის კიევის „დინამოს“ ახალგაზრდული სპორტული სკოლის აღზრდილი. მისი პირველი მწვრთნელები იყვნენ იური იესკინი და ალექსი დროცენკო.<br><br>
        
        საკლუბო კარიერა<br><br><br>
        წიტაიშვილის დებიუტი „დინამოში“ შედგა 2018 წლის 9 მაისს, უკრაინის თასის ფინალში, დონეცკის „შახტარის“ წინააღმდეგ. წიტაიშვილი მოედანზე შეცვლაზე 86-ე წუთზე შევიდა. კიევის „დინამო“ ანგარიშით 0–2 დამარცხდა.[1] ამავე სეზონში შედგა მისი დებიუტი ევროტურნირებზე. შეცვლაზე შემოვიდა „დინამოს“ მიერ ანგარიშით 0–1 წაგებულ შეხვედრაში „იაბლონეცის“ წინააღმდეგ, უეფა-ს ევროპა ლიგაზე.
        
        2024 წლის 26 ივლისს, ის იჯარის წესით ესპანურ „გრანადას“ შეუერთდა.[2]<br><br>
        
        სანაკრებო კარიერა<br><br><br>
        წიტაიშვილმა 2019 წელს უკრაინის 20-წლამდე ფეხუბრთელთა ნაკრებთან ერთად მოიგო მსოფლიო ჩემპიონატი. მან ტურნირზე 5 შეხვედრა ჩაატარა. ჩემპიონატის ფინალში სამხრეთ კორეის წინააღმდეგ მოახერხა გოლის გატანა.
        
        რაც შეეხება საქართველოს ეროვნულ ნაკრებს, მისი დებიუტი ეროვნულ გუნდში 2021 წლის 2 სექტემბერს, მსოფლიო ჩემპიონატის შესარჩევი ეტაპის ფარგლებში, კოსოვოს ეროვნული ნაკრების წინააღმდეგ შედგა. წიტაიშვილმა შეხვედრა ძირითად შემადგენლობაში დაიწყო და შეუცვლელად ითამაშა.</p>
</body>