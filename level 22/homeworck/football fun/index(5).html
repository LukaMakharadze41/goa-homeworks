<!DOCTYPE html>
<html lang="en">
<head>
    <title></title>
</head>
<body>
    <p>ადრეული წლები<br><br>
        ლაშა დვალი 1995 წლის 14 მაისს, თბილისში დაიბადა. 6 წლის ასაკში „საბურთალოს“ საფეხბურთო სკოლაში შეიყვანეს. მისი პირველი მწვრთნელი მამუკა ღვიტიძე იყო. 13 წლის ასაკში გადავიდა მწვრთნელ გუბაზ დოლიძესთან იბერია 2010-ში, რომელიც იმ პერიოდში რუსთავის „მეტალურგის“ დუბლების სახელით გამოდიოდა. აქ მან სამნახევარი წელი დაჰყო. <br><br>
        
        კარიერა<br>
        საკლუბო<br><br>
        2013 წლის სექტემბრიდან დვალი ინგლისური „რედინგის“ ფეხბურთელი იყო და რიგის „სკონტოში“ განათხოვრების წესით თამაშობდა. დვალმა გაერთიანებულ სამეფოში სამუშაო ვიზა ვერ მიიღო და ახალ გუნდს ეძებდა. 2015 წლის 2 თებერვლიდან ის „ქასიმფაშას“ მთავარი მწვრთნელის, შოთა არველაძის ინიციატივით თურქულ კლუბში 4 თვით იჯარის წესით ჩაირიცხა.
        
        2015 წლის 31 აგვისტოს ერთწლიანი კონტრაქტი გააფორმა გერმანიის მეორე ბუნდესლიგაში მოასპარეზე „დუისბურგთან“. <br><br>
        
        სანაკრებო<br><br>
        იცავდა საქართველოს 17, 19 და 21-წლამდე ფეხბურთელთა ნაკრების ღირსებას.
        
        საქართველოს ეროვნულ ნაკრებში დვალი პირველად 2014 წლის ოქტომბერში გამოიძახა თემურ ქეცბაიამ, შოტლანდიასთან და გიბრალტართან გასვლითი მატჩების წინ. მან დიდი ბრიტანეთის ვიზა დროულად ვერ აიღო და გლაზგოური დაპირისპირება გამოტოვა,[6] გიბრალტართან კი მწვრთნელმა არ ათამაშა. მისი სანაკრებო დებიუტი 2015 წლის 29 მარტს შედგა გერმანიის ნაკრებთან შეხვედრაში. ნაკრების მწვრთნელმა კახა ცხადაძემ მე-4 წუთზე ტრავმირებული ალექსანდრე ამისულაშვილის ნაცვლად შეიყვანა მინდორზე.</p>
</body>